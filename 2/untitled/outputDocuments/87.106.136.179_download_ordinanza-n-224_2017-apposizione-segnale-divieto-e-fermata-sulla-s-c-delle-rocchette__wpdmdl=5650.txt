Name: 87.106.136.179_download_ordinanza-n-224_2017-apposizione-segnale-divieto-e-fermata-sulla-s-c-delle-rocchette__wpdmdl=5650.doc
Language: it
Creator: CASTIGLIONE PESCAIA
Creation date: 2017-07-19
Last modification: 2017-07-19
MIME type: application/msword

COMUNE DI CASTIGLIONE DELLA PESCAIA



Provincia di Grosseto


SERVIZIO POLIZIA MUNICIPALE
ORDINANZA DIRIGENZIALE N.  224/2017
VISTA la richiesta dell’Istruttore Tecnico Direttivo Arch. Poltronieri Nadia del Settore LL.PP. e della Tenuta delle Rocchette nella persona della Sig.ra Ludovica Susanna di Sant’Eligio, pervenuta via mail in data 30.06.2017, per istallazione di segnale di divieto di sosta e fermata sulla Strada Comunale delle Rocchette nel tratto finale della stessa prima di arrivare al cancello della Tenuta delle Rocchette;

PRESO ATTO che tale richiesta è motivata dal fatto che nella S.C. delle Rocchette nel tratto terminale spesso si verificano episodi di parcheggio selvaggio ed incontrollato di veicoli che impediscono il transito e la manovra a tutti i mezzi autorizzati ed eventuali mezzi di soccorso;

RITENUTO che la sosta dei veicoli in detto punto possa essere un pericolo per la circolazione; 

RITENUTO di dover provvedere all’istallazione del divieto di sosta e fermata da realizzarsi con idonea segnaletica verticale;

O R D I N A

L’apposizione del segnale di divieto di sosta e fermata, con pannello integrativo di cui al Modello II 5/a1 (inizio) art. 83 del Regolamento di esecuzione C.d.S., in corrispondenza dell’accesso del passaggio al mare, prima dello stesso seguendo il senso di marcia; installare sotto il segnale di divieto di sosta e fermata posto alla fine del parcheggio circolare il pannello integrativo di cui al Modello II 5/a2 (continua) art. 83 del Regolamento di esecuzione C.d.S..

D I S P O N E

L’apposizione della segnaletica occorrente, in ottemperanza alle disposizioni del D.M. del Ministero delle Infrastrutture e dei Trasporti del 10 Luglio 2002, pubblicato sulla G.U. n. 226 del 26 Settembre 2002, sarà a cura e spese dell’Amministrazione Comunale di Castiglione della Pescaia che si avvarrà per il posizionamento della Soc. Azienda Speciale Castiglione 2014, con sede in Castiglione della Pescaia (GR) Via dei Drappieri snc., la quale, a lavoro ultimato, dovrà presentare un’autocertificazione di corretto posizionamento. La validità della presente Ordinanza è subordinata all’adempimento di tale onere. 
La notifica del presente atto all’incaricato della Soc. Azienda Speciale Castiglione 2014;

L’invio del presente atto all’Ufficio del Messo Comunale per l’affissione all’Albo Pretorio di questo Comune.

Agli Agenti di cui all’Art. 12 del D. L.vo 30.04.1992 n. 285 il compito del controllo di quanto impartito con la presente.

Avverso il presente provvedimento è ammesso il ricorso gerarchico ex Art. 37 c.3 del D. L.vo 285/92, al Ministero LL.PP. secondo le formalità e gli effetti di cui all’Art. 74 del D.P.R. 495/92.

Dalla Residenza Municipale, lì 18.07.2017

	Il Responsabile

	BROMO GEMMA


MP/mp 18.07.2017

Documento informatico firmato digitalmente ai sensi del D.Lgs 7 marzo 2005 n. 82, art. 24 comma 2 e norme collegate. 
PAGE  
Pagina 1 di 1

Strada Prov.le n. 3 del Padule, Km. 19 - 58043 Castiglione della Pescaia-

 P.I. 00117100537 - Centralino 0564/927111-Fax 0564/927219

Sito Internet: http://www.comune.castiglionedellapescaia.gr.it

e-mail certificata: comune.castiglione.pescaia@legalmail.it



